[
  {
    "sentence_num": "1",
    "keyword": "初",
    "content": "初，郑武公娶于申，曰武姜〔1〕。生庄公及共叔段。"
  },
  {
    "sentence_num": "2",
    "keyword": "庄",
    "content": "庄公寤生，惊姜氏，故名曰寤生，遂恶之。"
  },
  {
    "sentence_num": "3",
    "keyword": "爱",
    "content": "爱共叔段，欲立之。亟请于武公，公弗许。"
  },
  {
    "sentence_num": "4",
    "keyword": "及",
    "content": "及庄公即位，为之请制〔2〕。公曰：“制，岩邑也，虢叔死焉〔3〕。"
  },
  {
    "sentence_num": "5",
    "keyword": "他",
    "content": "他邑唯命。”请京，使居之，谓之京城大叔"
  },
  {
    "sentence_num": "6",
    "keyword": "祭",
    "content": "祭仲曰：“都城过百雉，国之害也〔5〕。"
  },
  {
    "sentence_num": "7",
    "keyword": "先",
    "content": "先王之制，大都，不过参国之一；中，五之一；小，九之一。"
  },
  {
    "sentence_num": "8",
    "keyword": "今",
    "content": "今京不度，非制也，君将不堪。”公曰：“姜氏欲之，焉辟害?”"
  },
  {
    "sentence_num": "9",
    "keyword": "对",
    "content": "对曰：“姜氏何厌之有!不如早为之所，无使滋蔓。蔓难图也。蔓草犹不可除，况君之宠弟乎!”"
  },
  {
    "sentence_num": "10",
    "keyword": "公",
    "content": "公曰：“多行不义必自毙，子姑待之。”"
  },
  {
    "sentence_num": "11",
    "keyword": "既",
    "content": "既而大叔命西鄙、北鄙贰于己。公子吕曰：“国不堪贰，君将若之何?"
  },
  {
    "sentence_num": "12",
    "keyword": "欲",
    "content": "欲与大叔，臣请事之；若弗与，则请除之，无生民心。”"
  },
  {
    "sentence_num": "13",
    "keyword": "公",
    "content": "公曰：“无庸，将自及。”大叔又收贰以为己邑，至于廪延〔6〕。"
  },
  {
    "sentence_num": "14",
    "keyword": "子",
    "content": "子封曰：“可矣，厚将得众。”公曰：“不义不昵，厚将崩。”"
  },
  {
    "sentence_num": "15",
    "keyword": "大",
    "content": "大叔完聚，缮甲兵，具卒乘〔7〕，将袭郑，夫人将启之。"
  },
  {
    "sentence_num": "16",
    "keyword": "公",
    "content": "公闻其期，曰：“可矣!”命子封帅车二百乘以伐京〔8〕。"
  },
  {
    "sentence_num": "17",
    "keyword": "京",
    "content": "京叛大叔段，段入于鄢。公伐诸鄢。五月辛丑〔9〕，大叔出奔共。"
  },
  {
    "sentence_num": "18",
    "keyword": "书",
    "content": "书曰〔10〕：“郑伯克段于鄢。”段不弟，故不言弟。"
  },
  {
    "sentence_num": "19",
    "keyword": "如",
    "content": "如二君，故曰“克”。称郑伯，讥失教也。谓之郑志，不言出奔，难之也。"
  },
  {
    "sentence_num": "20",
    "keyword": "遂",
    "content": "遂置姜氏于城颍〔11〕，而誓之曰：“不及黄泉，无相见也!”既而悔之。"
  },
  {
    "sentence_num": "21",
    "keyword": "颍",
    "content": "颍考叔为颍谷封人〔12〕，闻之，有献于公。公赐之食，食舍肉。"
  },
  {
    "sentence_num": "22",
    "keyword": "公",
    "content": "公问之，对曰：“小人有母，皆尝小人之食矣；未尝君之羹，请以遗之!”"
  },
  {
    "sentence_num": "23",
    "keyword": "公",
    "content": "公曰：“尔有母遗，我独无!”颍考叔曰：“敢问何谓也?”"
  },
  {
    "sentence_num": "24",
    "keyword": "公",
    "content": "公语之故，且告之悔。对曰：“君何患焉!若阙地及泉，隧而相见，其谁曰不然?”"
  },
  {
    "sentence_num": "25",
    "keyword": "公",
    "content": "公从之。公入而赋：“大隧之中，其乐也融融!”姜出而赋：“大隧之外，其乐也泄泄!”"
  },
  {
    "sentence_num": "26",
    "keyword": "遂",
    "content": "遂为母子如初。君子曰〔13〕，颍考叔，纯孝也。爱其母，施及庄公。"
  },
  {
    "sentence_num": "27",
    "keyword": "《诗》",
    "content": "《诗》〔14〕曰：“孝子不匮，永锡尔类。”其是之谓乎!"
  }
]